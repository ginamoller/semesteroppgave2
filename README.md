# semesteroppgave2
Dette er del 2 av 3 i semesteroppgaven til INFO134, som består av å lage en nettside om Bergen. Innlevering av denne oppgaven skal bygge på svaret som er gitt i oppgave 1 (deres foreløbige nettside). Dere skal dermed i denne oppgaven bygge videre på nettsiden. Vi minner om at dere har lov til å gjøre endringer på nettsiden dere leverte i oppgave 1 basert på tilbakemeldingene dere fik (eller etter eget skjønn). Dette er lov til å gjøre helt opp mot innlevering av oppgave 3. Vi vil også minne om at all kode må være egenprodusert, og at kodeforfatter skal oppgis i kommentarer i koden. Del 1 Endre nettsiden (forside og undersider) til å ta i bruk Flexbox og media queries. Nettsiden skal være tilpasselig til stasjonær PC, laptop, tablet og mobil. Del 2 I denne deloppgaven skal dere ta i bruk et datasett som ligger tilgjengelig på data.norge.no: https://data.norge.no/data/bergen-kommune/dokart-bergen-sentrum Dette datasettet er i JSON-format, og inneholder en oversikt over toaletter i Bergen som er allment tilgjengelige. I tillegg til koordinater, inneholder datasettet opplysninger som navn på norsk og engelsk, åpningstider, pris, og informasjon om universell tilrettelegging. Dere har lov til å laste ned denne filen og legge den i deres mappe på Wildboy. Det er også lov å endre på filen, f. eks ved å innkapsle dataen i en variabel. Denne delen av oppgaven foregår på undersiden hvor dere i forrige oppgave la inn et kart. Kall denne siden nå for “toaletter”: På undersiden “toaletter” skal dere ved hjelp av JavaScript: a) Nummerert liste. Generere en nummerert liste med navnet på alle toalettstedene i datasettet. Ved hjelp av JavaScript skal dere opprette listen og liste-elementene, iterere gjennom dataene og hente ut navnet på de ulike toalettene. Videre skal dere legge inn denne listen på den nye undersiden. b) Google Map Markers Generere Google Map Markers på hver toalett-lokasjon fra datasettet. Disse skal dere koble til deres Google Map. Disse markørene skal erstatte de som var hardkodet inn i oppgave 1. Hver Marker skal inneholde et tall som korresponderer til tallet i den nummererte listen i oppgave a. Her skal rekkefølgen beholdes slik at listen fra oppgave a kan brukes som en oversikt over hvor å finne de ulike toalettene på kartet. Eksempelvis skal adressen som er nummer 7 på den nummererte listen kunne finnes på kartet gjennom en markør med tallet 7. c) Avansert søk Systemet skal støtte søk. Den nummerte listen og kartet skal oppdateres etter endt søk, og blir dermed brukt til å vise søkeresultatene. Det som utføres i oppgave a og b skal med andre ord brukes til å fremvise søkeresultatene. Det skal også være mulig med avansert søk. Kriterier brukeren må kunne spesifisere inkluderer: 1. Gitt kjønn 2. Rullestoltilgang 3. Åpen nå 4. Åpen &lt;klokkeslett>. Dersom klokkeslettet ikke enda har vært i dag, gjelder søket for denne dagen; ellers gjelder det for i morgen) 5. Stellerom 6. Maks pris 7. Gratis I tillegg skal det være mulig å skrive fritekst som skal sammenlignes med toalettets navn og adresse. Et tilgjengelig sted i systemet deres (f.eks. ved å følge en lenke til "Avansert søk") skal det være mulig å angi disse kriteriene ved å fylle ut et skjema (hvert kriterie har sitt/sine felt). Når brukeren velger å utføre søket, skal de ulike søkekriteriene først representeres som et objekt. Dersom brukeren søker etter et gratis toalett som er åpent nå, kan søkekriteriene for eksempel representeres av objektet: searchCriteria = { free: true, openNow: true } Det skal også være mulig å angi disse kriteriene i et hurtig-søk, hvor man spesifiserer kriteriene for søket gjennom tekst i stedet for skjema. Dersom brukeren benytter hutigsøk og søker etter "christies kjønn:mann" skal søket oversettes til et objekt som representerer søkekriteriene (som over), for eksempel: searchCriteria = { query: "christies", gender: "male" } I hurtigsøk er det naturlig å bruke regulære uttrykk til løsningen. Begge formene for søk må kunne spesifisere alle de ulike søkekriteriene, og ved første håndtering er det lurt å la begge formene gi opphav til et objekt som representerer søkekriteriene på en uniform måte. Innlevering m/rapport Innleveringsfrist er 23. Mars kl. 15:00. Innlevering skjer gjennom MittUiB. Her leverer dere en tekstfil som inneholder navnet på medlemmer i gruppen og en lenke til nettsiden på Wildboy-serveren. I denne tekstfilen inkluderer dere også en kort tekst (maks to sider) hvor dere reflekterer rundt deres rolle i gruppens samarbeid og deres løsning av oppgaven. Som en del av denne teksten skal dere dermed forklare måten dere har valgt å løse programmerings-oppgaven. Eksempelvis: hvordan og hvorfor fungerer algoritmen deres som itererer gjennom JSON-dataen? Forklar logikken bak deres løsning stegvis og på en forståelig måte. JavaScript og HTML-filene bør renskes for kode som ikke tas i bruk eller har noen hensikt. Koden bør ellers ha en logisk struktur, og hver JavaScript-metode bør ha et naturlig omfang (én metode for én konkret handling. Spørsmål Spørsmål angående oppgaven kan rettes til koordinator Joakim Vindenes (joakim.vindenes@uib.no).
